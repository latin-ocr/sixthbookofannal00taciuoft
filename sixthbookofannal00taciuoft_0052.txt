32 TACITI ANNALIUM

oipem honores, quos omiserit receperitve, in incerto
fuit ob propinquum vitae finem. Neque enim multo
post supremi Tiberio consules, Cn. Acerronius (5.
Pontius, magistratum occepere, nimia iam potentia
Macronis qui gratiam C. Caesaris numquam sibi
neglectam acrius in dies fovebat impuleratque post
mortem Claudiae, quam nuptam ei rettuli, uxorem
suam Enniam imitando amorem iuvenem inlicere
pactoque matrimonii vincire, nihil abnuentem, dum
dominationis apisceretur. Nam etsi commotus ingenio
simulationum tamen falsa in sinu avi pei-didicerat.

XLVI. Hesitation of Tiberius (13 to lais successor. llis
distrust of the character of C'cclaefgjzcla.

XLVI. Gnarum lioc principi, eoque dubitavit
de tradenda re publiea, primum inter nepotes, quo-
rum Druso genitus sanguine et caritate propior, sed
nondum pubertatem ingressus, Germanici filio robur
iuventae, vulgi studia, eaque apud avum odii causa.
Etiam de Claudio agitanti, quod is conposita aetate
bonarum artium cupiens erat, inminuta mens eius
obstitit. Sin extra domum successor quaereretur, ne
memoria Augusti, ne nomen Caesarum in ludibria et
contumelias verterent metuebat. Quippe illi non per-
inde curae gratia praesentium quam in posteros
ambitio. Mox incertus animi, fesso corpore, con-
silium, cui impar erat, fato permisit, iactis tamen
vocibus per quas intellegeretur providus futurorum,
namque Macroni non abdita ambage occidentem ab
eo deseri, orientem spectari exprobravit. Et Caio
Caesari, forte orto sermone L. Sullani inridenti, omnia
Sullae vitia et nullam eiusdem virtutem habiturum
praedixit. Simul crebris eum lacrimis minorem

