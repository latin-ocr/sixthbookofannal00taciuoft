LIBER VI. XXX111— XXXVI. 25

dominatu, quanto maiora peterent, plus decoris vic-
tores aut, si terga darent, fiagitii atque periculi
laturos 3 simul horridam suorum aciem, picta auro
Medorum agmina, hinc viros, inde praedam osten-
dere.

XXXV. Enimvero apud Sarmatas non una vox
ducis: se quisque stimulant ne pugnam per sagittas
sinerent: impetu et comminus praeveniendum. Variae
hinc bellantium species, cum Parthus sequi vel fugere
pari arte suetus distraheret turmas, spatium ictibus
quaereret, Sarmatae omisso arcu, quo brevius valent,
contis gladiisque ruerent; modo equestris proelii
more frontis et tergi vices, aliquando ut conserta acies
corporibus et pulsu armorum pellerent pellerentur.
Iamque et Albani Iberique prensare, detrudere, an-
cipitem pugnam hostibus facere, quos super eques et
propioribus vulneribus pedites adflictabant. Inter
quae Pharasmanes Orodesque, dum strenuis adsunt
aut dubitantibus subveniunt, conspicui eoque gnari,
clamore telis equis concurrunt, instantius Pharas-
manes, nam vulnus per galeam adegit. Nec iterare
valuit, praelatus equo et fortissimis satellitum prote-
gentibus saucium: fama tamen occisi falso credita ex-
terruit Parthos victoriamque concessere.

XXXVI. Mox Artabanus tota mole regni ultum
iit. Per-itia locorum ab Iberis melius pugnatum ; nec
ideo abscedebat, ni contractis legionibus Vitellius et
subdito rumore, tamquam Mesopotamiam invasurus,
metum Romani belli fecisset. Tum omissa Armenia
versaeque Artabani res, inliciente Vitellio desererent
regem saevum in pace et adversis proeliorum ex-
itiosum. Igitur Sinnaces, quem antea infensum me-
moravi, patrem Abdagesen aliosque occultos consilii et

