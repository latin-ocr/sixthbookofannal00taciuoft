2 6 ΤΛ CI TI A N NA LI UJJ

tunc continuis cladibus promptiores ad defectionem
trahit, adfluentibus paulatim qui metu magis quam
benevolentia subiecti repertis auctoribus sustulerant
animum. N ec iani aliud Artabano reliquum quam si
qui externorum corpori custodes aderant, suis quisque
sedibus extorres, quis neque boni intellectus neque
mali cura, sed mercede aluntur ministri sceleribus.
His anisumptis in longinqua et contermina Scythiae
fugam maturavit, spe auxilii, quia Hyrcanis Car-
maniisque per adfinitatem innexus erat: atque in-
terim posse Parthos absentium aequos, praesentibus
mobiles, ad paenitentiam mutari,

XXXVII. At Vitellius profugo Artabano et
flexis ad novum regem popularium animis, hortatus
Tiridaten parata capessere, robur legionum sociorum-
que ripam ad Euphratis ducit. Sacrificantibus, cum
hic more Romano suovetaurilia daret, ille equum
placando amni adornasset, nuntiavere accolae Eu-
phraten nulla imbrium vi sponte et inmensum attolli,
simul albentibus spumis in modum diadematis sinuare
orbes, auspicium prosperi transgressus. Quidam calli-
dius interpretabantur, initia conatus secunda neque
diuturna, quia eorum quae terra caelove portenderen-
tur certior fides, fluminum instabilis natura simul
ostenderet omina raperetque. Sed ponte navibus
effecto tramissoque exercitu primus Ornospades multis
equitum milibus in castra venit, exul quondam et
Tiberio, cuin Delmaticum bellum conficeret, haud in-
glorius auxiliator eoque civitate Romana donatus,
mox repetita amicitia regis multo apud eum honore,
praefectus campis qui Euphrate et Tigre inclutis
amnibus circumflui Mesopotamiae nomen acceperunt.
Neque multo post Sinnaces auget copias, et columen

